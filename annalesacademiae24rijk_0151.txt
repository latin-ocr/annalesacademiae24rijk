(Ξ) 7

insipientium opinio longissime a rebus publicis arcet, compulsos intra scholae
umbram et cathedrae angustiaS, — tu sic habeto, non percepisse veterum
literarum efficacitatem, nisi qui pari, atque illi, patriae amore perpetuoque
libertatis studio flagret, neque ullo te munere melius de patria mereri,
quam, quod est viri boni, et priscarum illarum virtutum studiosi, si ea·
rumdem et sensu imbuis aliOS, et admiratione percellis, libertatis publicaeque
salutis liberrimus ipse et integerrimus vindex et stator.

Et sane tantum abest ut literarum veraeque eruditionis studiosos a se
repellat respublica, ut hujus nobilissimae civitatis Lugduno-Batavae Con-
sules, Viri Amplissimi , tibi hoc Namisma decreverint, quod ipsorum
nomine trado tibi. Testantur publice quo loco et tuam eruditionem, et
universe honarum artium studia, et nostram colant Academiam. Nec pro-
fecto, qualem te omnes cognovimus, hortandus mihi es, ut ejus urbis me<
moriam gratissimo animo usurpes, in qua ne vestigium quidem ullum tibi
ponere licet, quin adolescentiae utiliter, modeste, eleganter, sancteque de·
gendae et praesidia agnoscaS, et saluberrimam auctoritatem.

De nobis sic existima, te, non adeo egregiis illis honoris insignibus cu*-
mulatum‚ sed earum virtutum nomine, quibus tibi illa parasti, nostm·
Literatorum ordini accedere fratrem et commilitonem: ita-que dextra data
hoc tibi pro omnibus spondeo, veram sinceramque nostram fore amicitiam,
quae praestanti illa studiorum disciplinaeque nitatur societate.

Vale, Nobilissime Philosophiae Theoreticae Magister et Litterarum Huma-
niorum Doctor. — Neque enim quidquam reliquum est, quam ut summo·-
pere te horter, ut nomen tuum, jam cum horu-m dierum splendore et me-
moria conjunctum, porro ipse egregia studiorum constantia, civilibusque
virtutibus exornes , quo magis talium alumnorum laudibus crescat Acade-
miae Lugduno-Batavae fama. — Fortunet tibi Deus et hos honores , et quae
tu cumque honeste laudabiliterque suscipies, litera-rum , patriae, humanitatis
studim faxitque ut animo tuo obversetur perpetuo ejuS, quem literati omnes

heroem colimus, Scaligeri, non tantum omni humanitatis ingeniique laud-'e'
cumulati, sed mortem meditantis imago!

Q

