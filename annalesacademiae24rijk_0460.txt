3 JoANNts HERMANI KROON

Atque istum fabularum suarum fontem praecipuum habuit Aesopum, id est istam Grae-
carum fabularum collectionem, quae vulgo Aesopi nomen prae se fert, quam tamen ma-
gis e versione Latina eum cognovisse inde colligo, quod nonnunquam ipsius versionis
verbis utatur, aliquando etiam minus recte in Latina versione expressa haud corrigat.
Huc accedit, quod praeter fabulas, quae in vulgari collectione Planudea exstant, alias
quoque Graecas fabulas expresserit, quae ejus aetate adhuc latentes in Bibliothecis, post-
ea demum a Niveleto et nuperrime a Fr. de Furia editae sunt. Videtur quidem haec
argumentatio eontrarium probare , sed praeterquam quod Aesopus apud Italos diu Latine
tantum circumferebatur (vid. de Furia l. c. pag. xxvix), Hadr. etiam Barlandus, se-
culo xv. clarus, fabellas Aesopi Latine redditas edidit e codice, qui a vulgato Planudeo
longe diversus esse debuit,quippe in quo fabulae exstabant,quae in vulgaribus Aesopi edi.
tionibus non apparent, sed quas postea Graece e Cod. Florentino edidit de Furia: Jam inter
fabulas Faerni nonnullae inveniuntur, quas in vulgari collectione fabularum Aesopicarum
frustra quae1·a5‚ sed quae nostra aetate ex alii-s codicibus Graece quoque editae sunt,
qualis est v. c. Faerni fab. XI. Sic igitur arbitror, Faernum illas fabulas, quae Graecae
‘originis' sunt, ex ejusmodi versionibus Latinis hausisse, quod omnIno se Latinarum
magis, quam Graecarum Literarutn peritum ubique ostendit, ut vix exspectare possis,
eum in evolvendis Graecis MSS. operam suam collocasse.

Quidquid vero horum sit, id certum est, Faenium plerarumque fabularum argumenta
ex Aesopico illo fonte desumsisse, sed ea, ut jam dictum est, pro suo ingenio multo ele-
gantius et festivius tractasse, subjectis maximam partem epimythiis longe melioribus,
quorum loco saepe usus est sententiis et versicuiis Plauti, Horatii, Publii Syri aliorum-
que, quorum certe opera notiora sunt, quain quod hoc aliqua fraude fecisse putandus
sit. Praeter has Aesopicae originis fabulas, paucae quoque apud Faernum habentur alius
originis et nonnullae etiam ‚ quae ipsius poetae ingenio deberi videntur, sed de quibusdiffi..
cile dictu saepe est, quid et¹ quantum in iis ipse praestiterit, quid ab aliis desumserit.
Nos tamen , pro viribus nostris id jain agere aggredimur ut in considerandis singulis fa·
bulis cujusque fontem indagemus, additis veterum poetarum locis, quos imitatus esse
videri poterit, unde illud certe manifestum fiet, Faernum merito optimis poetis annume⁶
rari et verissima esse verba J. M. Toscani in Peplo Italiae lib ΙΙΙ. pag. 82. „Fae‘rnus
„ Cremonensis adeo religiose Latinas literas excoluit, ut ejus scriptis nihil purius aut
„ mundius desiderari possit,” nec minus illa Rittershusii qui (in epist. praelim. ad notas
suas in Phaedrum pag. 152. edit. tertiae Burni. in Oct.) „ Faerni„inquit, centum fa-
„ bulae tanto sermonis nitore, tanta carminis venustate descriptae sunt, ut si auctoris
„ nomen praescriptum non haberent, vetustati se inserere posse videantur, adeo cum
quavis erudita antiquitate certant incerta ac dubia palma.”

Antequam autem ad ipsas fabulas tractandas transeamus, non alienum videtur verbo di-
cere de variis fabularum Faerni editionibus. Et pritno quidem prodierunt Romae 1564

in

