ORATIO. 5

cinnameus. Exinde videmus, Dogmatis desiderium, quod vetustate sanc-
tum faciunt, adeo oculos obcaecare, ut, ipsa veritate ducti, nos errare pu*
temus , eamque non prius agnoscamus, quam consuetudine coacti eam diutius
negligere non possumus. Planetas Ellipsibus vehi , nec cogitavit 1:11 PPAR-
cnus nec PTOLEMABUS3 iisque ,non alium motum nisi uniformem et circu-
larem esse posse, vulgaris fuit hac aetate opinio: immo plurimi excogita-
bantur Epicycli, rerum naturae minus congruentes, ut tali artifieio possent
irregularia, uti videbantur ‚ Phaenomena motus Solis et Lunae explicari.
Daemones motus coelestes moderari dicebantur: et cupide tale systema am-
plectebantur, quod nisi claram, at facilem tamen, rerum cognitionem homi-
nes docere videbatur. Si omnes illos errores eamque quasi luctam oum in-
genio humano nobis repraesentamus et vetustioris aevi notitiam comparamus
cum ea cognitione ‚ quam divina lux ingenii, Viri immortalis NEwrom,
illico illustravit: videmus auxilia ‚ quibus ad veram certamque cognitionem
perveniamus, non longe a nobis abesse ,’ et viros , ceteroquin ingeniosissimos
ea tamen per multa saecula neglexisse.

Si praecipua ex historia Astronomiae loca attente contemplamur, haec nos
docent, qua ratione Dogma quoddam acerrimus esse possit ingenii humani
hostis, utpote illud a veritatis cognitione abducens. Praecipue illud vitium
exinde oritur, quod homines Dogmaticamrperdite amant. Potest autem ej us-
modi Dogma Verum esse, attamen illud verum haberi non licet, priusquam
sit argumentis probatum et oppositam dogmatis sententiam absurdam esse
apparuerit: quali examine nondum instituto, temerius agmt, qui illud Dog—
ma, ut verum sequuntur. Si autem verum cst, Dogmatis virtutibus caret;
si autem ambiguum et incertum , non alio quam Hypotheseos nomine dici me-
rctur, qua, in veritate investiganda, utimur.

Saepius ‚ A. E„ cogitare soleo ingenii humani sortem. Incerta dubitatio illud
vexat, viget autem veritatis cognitione. Ille autem noscendi amor ejusdem
illius ingenii vires saepissime infirmas reddit. Equi effrenati instar provolant
homines per viam, quae ducit ad errorum nemora: et mala, quae exinde
orta hominum societatem obruerunt, historia gentium non atramento sed
cruore notat! Quaeritis forsan, quae tandem ejus rei sit causa? Duas eas-
que praeeipuas vobis in memoriam revocare liccat. Ratio docere videtur ct
confirmant Disciplinarum Physicarum incrementa, esse limitem quemdam in

A 5 re-

