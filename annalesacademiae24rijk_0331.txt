RESPONSIO AD QUAESTIONEM THEOLOGICAM. 25

resistant, aestu suo abripientis, in partes Europae cultiores irruperant, artium quo-
que disciplinarumque pestem ac exitium secum tulerant. Publicae evanuerunt earum
scholae. Id temporis autem privatarum, in episcopiis ad cleri usum constitutarum, cu-
ram episcopi gerebant, in coenobiis abbates. HInc igitur, cum studia in horum utro·
rumque claustris pulvereque scholastico delitescerent, factum est, ut, cum clericos dira
invaderet libido inertiae , desidiae, mollitiei , luxus , voluptatis, disciplinae brevi
languescerent ac oblivione fere obruerentur (1). Veteribus Latinis Graecisque lit·
teris pestiFera praesertim erat superstitiosissimi ejus aevi opinio , studium earum et ›exer-
citationem, Christiano contumeliosa esse, eique notam impietatis inurere, quae aeternae
ejus saluti ac beatitudini nociva sit. Auctor quidam, a Caroli aetate non multum di-
stans, testificatur, quo tempore ad imperium accederet, nullam prorsus in Francia
scientiam, nullam fuisse eruditionem (2 ). Accidisse autem dicitur, ut ex Stephano
secundo, pontifice Romano, quaererent, quid fieri de sacerdote quodam placeret, qui
neque symbolum, quod dicitur, apostolicum, neque orationem dominicam , neque psal-
m-os teneret, quin etiam ignoraret, an ab episcopo esset consecratus (3)’.2 Ex ungue
leonem!

Carolus Magnus cum litterarum ardore flagraret, ad emendandam vero doctrinae reli·
gionis rationem maxime necessarium duceret, ut illas e morte veluti, ad vitae lucem re·
vocaret, primum episcopos et abbates de scholarum in cleri monachorumque usum refi-
ciendarum cura et necessitate strenuissime hortatus est (4). Se magnatesque suos
perspexisse ait, utile futurum, ut in episcopiis ac monasteriis, non solum regularis
vitae ordo sanctaeque religionis consuetudo observetur, sed ut etiam cura studiorum ge·
ratur, quibus, qui discere possint, diligenter incumbant. Id enim agendum esse, ut,
qui Deo placeant recte vivendo, non negligant placere ei recte loquendo: quamvis sit
melius facere, quam nosse, oportere tamen ut hoc illo prius sit. Se autem in plerisque
praefationibus scriptionum , ad se e monasteriis missarum, in incultum sermonem offendisse,
ita ut, quod interius fideliter dictabat pietas , hoc exterius , propter dicendi negligentiam ,
sermo proferre non valeret. Timuisse se igitur, ne in quibus minor esset diligentia scri-
bendi, *in iis minor quoque esset Sacrae Scripturae intelligendae facultas. Bene se scire,
sinon periculosiores sint verborum errores, multo certe periculosiores esse errores sen·
suum. Hanc ob rem se hortari omnes, ut litterarum studia non solum non negligant,
verum etiam humili, ac Deo grata ‚ mente certatim addiscant, eo consilio , ut in Sacrae Scri-
pturae mysteria facilius meliusque possint penetrare. Insertas ei enim dicendi figuras pro-

cul

( 1) Vid. Pagii critica, ad ann. 787. n. 11.
(ει) Monach. Engolisrn., in vita Car. Μ., p. 53. ap. Bouq.
(3) Vid. Hazduini acta concil. t. 111. p. 1987. (4) ep. 2. ap. Bouq.‚ p, 621.

D

