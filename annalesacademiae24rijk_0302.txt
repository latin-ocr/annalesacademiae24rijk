70 PETRI ABRAHAMI JELTES

rit inferri vis, qua male applicata et directa, pej0res inde orti sint effectus ‚ necesse est.

Si autem instrumentorum Auctoribus fidem habeamus, videtur extensio fuisse conve·
niens, cum fere quisque magnis laudibus suam extollat machinam, aptissimam scilicet
ad humerum luxatum reponendum, nec id dubitando quid de gloria iis detrahere volo,
licet forsan multa casui fortuito, extensionis directionem administranti attribui pos.
sent. Id autem Galeni in dijudicandis instrumentis non omittendum videtur: „ opor·
tebit excidendi finem principium esse revertendi, atque inde rursus ad excidendi prin.
cipium procedere. Cum humeri caput, suo loco motum, in priorem partem venit, ob
pondus deorsum ,ἴεν-ίαν, deinde in posteriorem partem ad latus, νὶ musculorum ad se re-
currentium contrahitur. Cum ergo reverti ad suam sedem debet, inchoari a posteriore*
regione necesse est, tuncque primo in priorem partem impelli, postea sursum adduci,
cet.’' (9) cum, si huic monito possit respondere instrumentum, magna totius restitutio-
nis pars absolvetur, simul ita relaxatis musculis ossis luxati adjacentibus , et contractis,
ut minor offeratur restitutioni resistentia, et facilitetur reductio (ιο).

Nemo certe est, qui dubitet, quin hic etiam simplex sit sigillum veri; exulent igitur
omnia instrumenta, quotum structura ob complicatam, et intricatam compositionem dif-
ficilius comprehendi potest, nec minus difficilem eorum usum esse, inde merito conclu-
dere fas est. Simplicitas nimirum et applicationis facilitas non parva mihi videntur mo-
menta, quae unum instrumentum alteri praeponunt.

20. De contra-extensione. Inter alia notat Boyer (11) de ambe, aliisque reponendi
modis locutus, nequaquam scapulam, si ejusmodi instrumento utaris, figi, ita ut nullum
paretur impedimentum, quominus illud os latum vim sequatur ab extensione illatam (γης
quod nisi evitetur, difficillima fit repositio. Necessaria ergo est contra-extensio, qua
scapula et clavicula ita retinentur, ut punctum fixum praebeant, in quod humerus luxa-
tus agere potest, et, sufficienti extensione, repositio fieri. Ubi manus extensionis opus
absolvunt, saepius etiam contra· extensionem per manus curari videmus. Tum enim chi-
rurgi repositionem operantis, vel amanuensis manus scapulae processibus imposita ipsius
est retinaculum, ne irritus fiat extensionis labor, qualis contra-extensio, extensioni
aequalis saepius in macilentis hominibus, quorum recens erat laxatio, teste Hippocrate,
sufficit.

Hic autem notari meretur, quod vis extensionis et contra-extensionis quam proxime

1p51

(9) Gal. in Hipp. de art. ed. apud Junt. class. 7. p. 252. conf. Caspari 1. c. p. 103.

(ιο) Conf. Memoir. de l'Acad. Royal. de Chir. t. 5. p. 812. 4t0‚

( 11 ) Lecons sur les malad. des os par Richerand, t. 2. p. 86. Paris. ¹803.

(12) Hippocrates ‚ in auxilio manuali etiam contra-extensionem quodammodo curasse videtur.
locutus de capite chirurgi, digitis sub alam immissis, ad summum humerum affirmato. conf. sect.6.
Mochlicus p. 122. edit. Foe‘sii.

