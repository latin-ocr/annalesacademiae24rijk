RESPONSIO

AD

QUAESTIONEM LITERARIAM

 

PRAEFATIO.

Inspicienti mihi Programma certaminis Litterarii , ab Amplissimo Senatu Academiae
Lugduno-ssatavae indictum, statim valde arridebat illa quaestio proposita a Clarissimo or*
dine Philosophiae Theoreticae et Litterarum Humaniorum, qua requirebatur: Commenta-
tio de Fabulis Gabrielis Fae'rni, in qua primum fontes indicentur ipsarum fabularum, dein
Poetae elegantia ostendatur et judicium quo veterum poetarum loca imitatus sit. Plane
quidem persuasum habebam , quot quantaeque difficultates superandae mihi essent, juveni,
ad tale opus parva doctrinae copia accedenti et cui vix primis labiis , quod dicitur, litte-
rarum sacra attigisse contingit, ut de felici conatuum suorum eventu bene sperare aude-
at3 attamen me continere non potui, quin rem aggrederer, memor sententiae, audendum
et in rebus magnis voluisse sat esse. Sic nata est haec script10, quam Vobis, Viri
Clarissimi, dijudicandam offero, sperans fore, ut vitia, quibus eam abundare nemo me
melius sentit, aequi bonique consulatis.

Sic ut ipsa quaestio duplex est, ita totum quoque opusculum in duas partes divisimus.

Prima pars inquirit fontes, unde Faernus fabulas suas hauserit.

In altera parte singulas fabulas exhibemus , indicamus scriptores veteres tam Graecos
quam Latinos, qui easdem fabulas tractarunt et omnino conamur ostendere, quid prae-
stiterit Poeta in exornandis fabulis, quid aliunde desumserit et quid suopte ingenio ue-
beat, additis veterum locis, quos imitatus esse putandus sit, vel qui saciant ad dictionis
poeticae elegantiam et venustatem illustrandas.

sse PRIÎ‡

