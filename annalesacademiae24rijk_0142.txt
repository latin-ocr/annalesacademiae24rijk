6 ‘L.sUR1NGAR

consideranda , expendenda et in succum quasi et sanguinem vertendas Clau-
de, obsecro, interdum Librum hunc divinum, et quomodo haustam ex illo
doctrinae copiam in Societatis Christianae emolumentum convertere possis,
seria et attentissima cogitatione exige. Docendo, hortando, monendo dili-
gentem impende operam, atque ita summa fide commodis prospice eorum,
ad quos erudiendos et ad quorum mores formandos es destinatus·

Non opus est jurejurando, quo prolixam Tuam de Religione bene meren-
di voluntatem testeris. Sed accipe annulum hunc auream, quo digitum
manus Tuae dextrae indicem orno. Annulus apud plerasque gentes signum
est atque sigillum arctissimi illius Foederis‚ quale Tu intra paucos dies cum
lectissima virgine contrahes. Quemadmodum solenni te obstringes voto ad
sponsam, quae divino tibi data est beneficio , carissimam toto pectore aman-
dam, pro viribus tuendam et ornandam, ita quoque hicce annulus Tibi sit
pignori ac documento , indissolubile esse foedus, quod jam cum disciplina
sanctiore contrahi& Fac, ut eam, quo potes modo , defendas, ames, fo-
veas ‚ exornes·

Ad praeclaram hanc provinciam bene administrandam , omnes doctrinae
Christianae partes libere docere, explicare, vindicare jam conceditur Tibi.
Hujus libertatis Insigne est pileus, quo doctores a discentibus distingui vo-
luerunt Majores, Pileum hunc Tuo impono capiti, Teque, ut hac libertate
prudenter utaris, moneo, hoc unum addens , Pileum olim insigne fuisse
Mercurii, quem Poe'tae Deorum interpretem et facundiae auctorem ac prae-
sidem finxerunt. Fac Tu , ut veri Dei interpretem disertum te probes utque
facundum. Sic Pileas Tibi erit pretium non vile laborum.

Ista verba leguntur inscripta huic Numismati aureo , quod ex collo Tuo
suspendeo, ut solenni hac die pectus Tuum ornet. Insigne hoc virtutis at-
que industriae praemium debes munificentiae Amplissimoruin Civitati Leidensi
praefectorum, qui hac ratione declarant, curae sibi cordique esse decus
Academiae in Urbe sua conditae iu perpetuum virtutis avitae monumentum.

Denique porrigo Dextram, qua testor, nos omnes, qui Theologiae su-
mus Doctores, Te socium habere et habituros esse. In collegium nostrum
Te recipio , et quae ab ordine nostro proficisci possunt, officia lubens
promitto.

szc

